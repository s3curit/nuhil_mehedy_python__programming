## CPython কি জিনিষ  
Python প্রোগ্রাম বলতে আমরা যা ব্যবহার করি তা হচ্ছে CPython. এই, CPython হচ্ছে আসলে Python এর একটা ডিফল্ট এবং বহুল ব্যবহৃত ইমপ্লিমেন্টেশন।  

এই ইমপ্লিমেন্টেশন জিনিষটা কি?  

Python বা অন্য প্রোগ্রামিং ল্যাঙ্গুয়েজ গুলো হচ্ছে ফর্মাল ল্যাঙ্গুয়েজ অর্থাৎ একটু এদিক সেদিক করে এসব ভাষা ব্যবহার করলে কাজ হবে না। এটা বাংলা বা ইংলিশ এর মত ইনফর্মাল না যে - বানান বা ব্যাকরণগত ভুলে ভরা ভাষাতেও কিছু লিখলে বুঝে নেয়া যায়।  

যাই হোক সিমপ্লি, ল্যাঙ্গুয়েজ রেফারেন্স হিসেবে চিন্তা করলে Python -কে একটা ইন্টারফেসও বলা যেতে পারে। যারা প্রোগ্রামিং করেন তারা এই টার্ম সম্পর্কে জানেন - ইন্টারফেস হচ্ছে এক ধরণের অ্যাবসট্র্যাকশন যার মাধ্যমে নির্ধারণ করে দেয়া হয় একটা নির্দিষ্ট কাজ কিভাবে হবে কিন্তু ইমপ্লিমেন্টেশনটা যার যেমন ইচ্ছা সেভাবে করবে। তাই, CPython বস্তুত Python এর Language Reference মেনে C দিয়ে করা একটা ইমপ্লিমেন্টেশন। আবার, CPython -ই হচ্ছে Python প্রোগ্রামের ইন্টারপ্রেটার :P  

একটা পাইথন প্রোগ্রামের এক্সিকিউশনের ধাপ গুলো এরকমঃ

> Python Source Code (.py) -> Compiler -> Bytecode (.pyc) -> Interpreter (VM/CPython) -> Output (Hello World!)

যখন নির্দিষ্ট কোন কাজের সাপেক্ষে বলা হয় Python স্লো বা ফাস্ট তখন আসলে দোষ বা বাহবা যেটাই দেয়া হোক, দিতে হবে CPython কে অথবা ওই নির্দিষ্ট ইমপ্লিমেন্টেশনকে :)  

Python এর এরকম আরও অনেক ইমপ্লিমেন্টেশন আছে। যেমন- Jython, IronPython, PyPy ইত্যাদি। Jython এর ক্ষেত্রেও বিষয়টা একই। অর্থাৎ - Python নামক ফর্মাল ল্যাঙ্গুয়েজের ইমপ্লিমেন্টেশন করা হয়েছে Java তে। তাই Python এর এই ভার্সনেও স্বাভাবিক Python এর সিনট্যাক্স মোতাবেকই প্রোগ্রাম লেখা যাবে এবং প্রোগ্রাম রান করালে এর পিছনে আসলে কলকাঠি নাড়বে Java.  

অন্যান্য প্রোগ্রামিং ল্যাঙ্গুয়েজের ক্ষেত্রেও বিষয়টা এরকম। যেমন, যদি বলা হয়ঃ C++ is implemented in C. এর মানে সহজ ভাবে বলতে গেলেঃ C++ এর কম্পাইলার C দিয়ে তৈরি :)  

আরেকটা কথা, উপরের এক্সিকিউশনের ধাপ অনুযায়ী Python কে ইন্টারপ্রেটেড বা কম্পাইল্ড ল্যাঙ্গুয়েজ কোনটাই বলা যাবে না। আসলে Python কিন্তু ইন্টারপ্রেটেড বা কম্পাইল্ড না। যদি এই বৈশিষ্ট্য কাউকে দিতেই হয় তাহলে CPython কে দিতে হবে।  

CPython ইন্টারপ্রেটেড কিন্তু তার আগে একটা কম্পাইলেশন স্টেপ আছে :P যেটা [প্রোগ্রাম টু প্রসেসর] কনসেপ্ট অনুযায়ী এখানে অগ্রাহ্য)  