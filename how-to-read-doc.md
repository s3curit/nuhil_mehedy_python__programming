## কিভাবে ডকুমেন্টেশন বুঝতে হয়  
অনেকেই অফিসিয়াল ডকুমেন্টেশন থেকে বিভিন্ন ফাংশনের Signature পড়ার সময় বুঝে উঠতে পারে না আসলে এর প্যারামিটার গুলো কি। যেমন - `round(number[, ndigits])`
[https://docs.python.org/3/library/functions.html#round](https://docs.python.org/3/library/functions.html#round)

এটাকে বলে ফাংশন সিগনেচার।   

এর মাধ্যমে বুঝে নিতে হয় এই ফাংশনের প্যারামিটার গুলো কি এবং কেমন। যেমন এই ফাংশনের প্রথম প্যারামিটার 'number' অবশ্যই দিতে হবে অর্থাৎ Compulsory. আবার `[, ]` দিয়ে বোঝানো হয় এই প্যারামিটার গুলো Optional. আর তাই, `[ ]` এর বাইরে যেগুলো থাকবে সেগুলো অবশ্যই দিতে হবে আর ভিতরে যেগুলো থাকবে সেগুলো না দিলেও ওই ফাংশন কাজ করবে। কিন্তু,  

`[ ]` এর মধ্যে থাকা অপশনাল প্যারামিটার গুলোর মধ্যে কিছু ডিপেন্ডেন্সিও থাকতে পারে। যেমন - `RegexObject.match(string[, pos[, endpos]])`
এখানে বোঝানো হয়েছে 'endpos' পাস করলে অবশ্যই 'pos' -ও পাস করতে হবে। তাই এগুলো একটা নেস্টেড ব্র্যাকেটের মধ্যে নির্দেশ করা হয়েছে। আবার শুধু 'pos' দিয়ে 'endpos' না দিলেও চলবে।  
